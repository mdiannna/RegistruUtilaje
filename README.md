# Registrul Utilajelor

Registrul Digital al Utilajelor este un proiect inițiat de către [ReRise (Asociația pentru Reducerea Riscului Seismic)](http://rerise.org) care pune la dispoziția [DSU (Departamentul pentru Situații de Urgență - principala autoritate responsabilă pentru prevenirea și gestionarea situațiilor de urgență la nivel național)](https://www.facebook.com/departamenturgente) o bază de date cu utilajele deținute de către operatori privați (buldozere, excavatoare etc.), care să ajute la răspunsul post-seism al forțelor de salvare. 

Prin intermediul Registrului Digital al Utilajelor, DSU va putea avea acces instant, în timp real, la informații legate de locația și disponibilitatea utilajelor private, iar autoritățile le vor putea prelua de urgență pentru a fi folosite la intervențiile necesare după un cutremur major: eliberarea drumurilor și a căilor de acces, salvarea persoanelor de sub dărâmături, punerea în siguranță a structurilor afectate ș.a. 

Conform legilor în vigoare din România, în momentul declarării stării de necesitate, autoritățile responsabile pentru intervenție pot prelua, pe o durată limitată, utilaje private necesare acțiunilor de salvare. Registrul Digital al Utilajelor vine în sprijinul DSU pentru a accelera procesul de salvare și pentru a limita numărul de victime.


### Authors

This project was initiated by [ReRise](http://rerise.org). Contact us at [tech@rerise.org](tech@rerise.org)
